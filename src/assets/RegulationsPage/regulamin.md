# Regulamin Serwisu

## 1. Słownik

1. Serwis -- firma F. H. U. Willow Kacper Wierzbowski zarejestrowana w Solcy Wielkiej 45 NIP 7322210586

2. Klient -- osoba lub firma zgłaszająca sprzęt do naprawy, lub wyrażająca chęć zakupu urządzeń z obecnej oferty sklepu

3. Usługa serwisowa -- usługa polegająca na wykonaniu prac
   konserwacyjno-naprawczych na sprzęcie Klienta.

4. Formularz Zgłoszenia -- formularz elektroniczny dostępny na stronie
   internetowej serwisu, umożliwiający zlecenie Usługi Serwisowej na
   odległość.

5. Gwarancja -- Zobowiązania gwaranta (w tym przypadku Serwisu)
   odnośnie do usługi w stosunku do Klienta, w szczególności do naprawy,
   wymiany, zwrotu należności bądź zapewnienia innych usług w przypadku,
   kiedy urządzenie nie wykazuje właściwości określanych w oświadczeniu
   gwarancyjnym.

6. Reklamacja -- żądania Klienta kierowane do wykonawcy usługi
   pozostające w związku z niezadowalającym lub nienależnym wykonaniem
   usługi, poprzez żądanie ponownej naprawy lub zwrotu całości bądź części
   zapłaconej kwoty.

## 2. Postanowienia ogólne

1. Poniższy regulamin określa zasady dokonywania napraw serwisowych
   przez F. H. U. Willow Kacper Wierzbowski

2. Każdy Klient oddający sprzęt do Serwisu jest zobowiązany do
   zapoznania się z niniejszym regulaminem.

3. Zlecenie przez Klienta Usługi Serwisowej jest równoznaczne z
   akceptacją niniejszego regulaminu.

4. Serwis zastrzega sobie prawo zmiany niniejszego regulaminu bez
   konieczności informowania o tym Klientów.

5. Akceptując regulamin Serwisu, klient wyraża zgodę na przetwarzanie
   danych osobowych zgodnie z Ustawą Dz. U. z 2002 r. Nr 101, poz. 926

## 3. Przyjęcie do serwisu

1. Zlecenie usługi serwisowej odbywa się poprzez formularz zgłoszeniowy
   znajdujący się na stronie internetowej, pocztę mailową lub kontakt
   telefoniczny poprzez zgłoszenie usterki i dostarczenie sprzętu, którego
   usterka dotyczy drogą wysyłkową na adres serwisu F. H. U. Willow Kacper
   Wierzbowski Solca Wielka 45 95-035 Ozorków.

2. Przesyłając formularz, Klient wyraża zgodę na rozpoczęcie naprawy i
   akceptuje regulamin Serwisu. 3. Przesyłkę można dostarczyć dowolnym
   kurierem na adres firmy F. H. U. WIllow. Koszt przesyłki pokrywa
   nadawca.

3. Możliwe jest również zlecenie naprawy osobiście. W tym celu należy
   dostarczyć sprzęt, którego usterka dotyczy, na wcześniej umówiony adres.

4. Za zabezpieczenie i właściwe spakowania wysyłanego sprzętu odpowiada
   Klient. W celu ochrony przed konsekwencjami uszkodzenia sprzętu w czasie
   transportu zaleca się stosowanie oryginalnych opakowań i ubezpieczanie
   przesyłek na pełną wartość wysyłanych przedmiotów.

5. Serwis może odmówić wykonania Usługi Serwisowej w przypadku:

- złego stanu technicznego sprzętu
- braku części
- gdy koszt naprawy przekracza wartość sprzętu
- braku akceptacji regulaminu.

## 4. Przebieg usługi serwisowej

1. Serwis zobowiązany jest do świadczenia usług z najwyższą
   starannością i w możliwie najkrótszym czasie.

2. Za wykonane usługi Serwis pobiera opłaty zgodnie z cennikiem lub
   wyceną dokonaną podczas diagnozy.

3. Podawane przy przyjęciu czasy i koszty napraw mają charakter
   orientacyjny i mogą ulec zmianie.

4. Dopiero po wykonaniu pełnej diagnozy możliwe jest określenie
   dokładnego czasu i kosztów naprawy. 5. Każda zmiana kosztów i
   konieczność wykonania dodatkowych usług musi być zaakceptowana przez
   Klienta przed wykonaniem dalszych czynności.

5. Diagnoza sprzętu wykonywana jest nieodpłatnie.

6. Serwis dokonuje napraw wyłącznie usterek zgłaszanych przez Klienta.
   Jeśli usunięcie zgłaszanej usterki jest niewystarczające do prawidłowego
   działania sprzętu, Serwis przedstawi warunki i koszty kompleksowej
   naprawy, a w przypadku braku ich akceptacji, Serwis może odmówić
   wykonania usługi.

7. Naprawy realizowane są w kolejności zgłoszeń.

8. W przypadku braku możliwości naprawy sprzętu Serwis zastrzega sobie
   prawo do wydania nienaprawionego sprzętu o nieco odmiennej
   charakterystyce bądź trochę innych objawach usterki. Jest to naturalny
   efekt podejmowanych prób napraw związanych często z wymianą elementów,
   regeneracją układów elektronicznych, zmianami w oprogramowaniu itp.

9. Podczas próby naprawy i diagnozy, stan sprzętu może ulec
   pogorszeniu, niewynikającego z działania umyślnego, a wynikającego z
   procesu naprawy.

10. Wymienione części nie podlegają zwrotowi, a uszkodzone elementy
    poddawane są utylizacji.

## 5. Wydanie z serwisu

1. Sprzęt może zostać wydany Klientowi dopiero po uiszczeniu wszelkich
   należności za wykonaną Usługą Serwisową.

2. Serwisy zlecane na odległość będą domyślnie odsyłane firmą kurierską
   na koszt Klienta pod adres wskazany na Formularzu Zgłoszenia. Koszt
   przesyłki doliczony będzie do faktury za naprawę.

3. W przypadku braku odbioru sprzętu z Serwisu, po upływie dwóch
   tygodni od momentu przekazania Klientowi informacji o zakończeniu
   naprawy, Serwis zaczyna naliczać opłatę za bezumowne przechowywanie
   towaru. Opłata ta wynosi 5% aktualnie obowiązującej stawki za 1m2
   powierzchni magazynowej w mieście siedziby Serwisu. Brak możliwości
   zawiadomienia Klienta w sposób przez niego wskazany, a nie wynikający z
   błędu Serwisu, nie zwalnia Klienta z obowiązku uiszczenia wspomnianej
   opłaty.

4. Jeśli Klient nie widzi potrzeby odbierania nie naprawionego sprzętu,
   a chce uniknąć opłaty za przechowywanie towaru, może złożyć oświadczenie
   w formie pisemnej (może być mailem) o zrzeczeniu się praw do posiadanego
   sprzętu. Serwis będzie mógł wtedy przekazać urządzenie do utylizacji.

## 6. Gwarancja I reklamacje

1. Na wszelkie wykonane usługi Serwis udziela standardowo 6-miesięcznej
   gwarancji. W indywidualnych przypadkach Serwis może określić inne
   warunki gwarancji.

2. Serwis udziela gwarancji tylko na wykonaną usługę i części
   wymienione w zakresie tej usługi. Serwis nie przyjmuje reklamacji
   związanych z usterkami niezgłaszanymi przez Klientów podczas przyjęcia
   do serwisu.

3. Części montowane w Serwisie podlegają gwarancji udzielanej
   bezpośrednio przez dostawców i producentów tychże części. Czas trwania
   gwarancji jest w tym przypadku różny dla różnych części i przedstawiany
   jest Klientowi razem z ofertą na naprawę.

4. W celu zgłoszenia Reklamacji należy dostarczyć sprzęt do Serwisu
   (osobiście lub kurierem) wraz z numerem zlecenia lub danymi osoby, na
   którą zlecenie było zgłaszane oraz dokładnym opisem usterki.

5. Decyzje w sprawie reklamacji podejmowane są w możliwie najkrótszym
   czasie, nie dłuższym jednak niż 14 dni od daty zgłoszenia. W przypadku
   pozytywnie rozpatrzonej Reklamacji Serwis zobowiązany jest do usunięcia
   usterki na swój koszt lub zwrotu należności za usługę, jeśli naprawa w
   obliczu nowych okoliczności okaże się niemożliwa.

6. Serwis będzie zwolniony od odpowiedzialności z tytułu gwarancji w
   następujących przypadkach:

- używania sprzętu niezgodnie z przeznaczeniem

- uszkodzeń powstałych w wyniku ingerencji w urządzenie osób trzecich

- dokonywania samodzielnych napraw i modyfikacji

- uszkodzeń mechanicznych, mogących mieć wpływ na działanie urządzenia

- kontaktu urządzenia z cieczą

- uszkodzeń wynikłych z braku należytej dbałości o sprzęt, w tym złego
  przechowywania lub braku odpowiedniej konserwacji.
